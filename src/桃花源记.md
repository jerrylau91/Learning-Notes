# 桃花源记

## 作者

东晋陶渊明

## 出处

本文选自《陶渊明集》卷六。原是《桃花源诗》的序言，故又名《桃花源诗并记》。

## 写作背景

《桃花源记》是东晋文学家陶渊明的代表作之一，约作于南朝宋永初二年（421年）。当时东晋王朝刚刚灭亡，刘裕篡位建立刘宋，政局动荡，战乱频仍，社会矛盾尖锐，百姓生活在水深火热之中。

陶渊明因不满黑暗的政治现实，不愿同流合污，早已辞官归隐田园。他目睹了百姓的苦难，深感痛心，但又无力改变现实。于是，他借虚构的“桃花源”这一理想社会，寄托了自己对和平、安宁、美好生活的向往，同时也含蓄地表达了对当时黑暗现实的批判和否定。

## 原文

晋太元中，武陵人捕鱼为业。缘溪行，忘路之远近。忽逢桃花林，夹岸数百步，中无杂树，芳草鲜美，落英缤纷。渔人甚异之，复前行，欲穷其林。

林尽水源，便得一山，山有小口，仿佛若有光。便舍船，从口入。初极狭，才通人。复行数十步，豁然开朗。土地平旷，屋舍俨然，有良田、美池、桑竹之属。阡陌交通，鸡犬相闻。其中往来种作，男女衣着，悉如外人。黄发垂髫，并怡然自乐。

见渔人，乃大惊，问所从来。具答之。便要还家，设酒杀鸡作食。村中闻有此人，咸来问讯。自云先世避秦时乱，率妻子邑人来此绝境，不复出焉，遂与外人间隔。问今是何世，乃不知有汉，无论魏晋。此人一一为具言所闻，皆叹惋。余人各复延至其家，皆出酒食。停数日，辞去。此中人语云：“不足为外人道也。”

既出，得其船，便扶向路，处处志之。及郡下，诣太守，说如此。太守即遣人随其往，寻向所志，遂迷，不复得路。

南阳刘子骥，高尚士也，闻之，欣然规往。未果，寻病终。后遂无问津者。
